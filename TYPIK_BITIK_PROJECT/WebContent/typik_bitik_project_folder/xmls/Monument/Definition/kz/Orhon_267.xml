<?xml version="1.0" encoding="UTF-8"?>
<root><title>“Олон нуурын” ескерткіш кешені</title><time></time><hronology caption="Тарихи анықтама"></hronology><history></history><names caption="Ескерткіш аталуы">“Olon Nuur memorial inscriptions”, “Олон Нуурын Хөндийн дурсгал”</names><place caption="Табылған жері мен cақтаулы жері">Моңғолиядағы Хаңғай тау жоталарының оңтүстігінен 2048 м қашықтықта, солтүстік ендік бойынша 46°35΄03.0˝, шығыс бойлық бойынша 100°04΄43.9˝ жерде табылған. Бұл Байанхогор аймағының Галуут сұмындағы Олон Нұр деп аталатын жер. </place><store>Кешеннің көп бөлігі табылған орнында. Екі мүсінтас Байанхогор аймақтық музейіне әкелінген.</store><general caption="Ескерткіштің сипаттамасы">Ескерткіш кешенінің құрамында 1 сандықтас, мүсінтастар, тас тұғырлар, 54 балбал тастар бар. Сандықтас 4 қапталдан тұрған. Үш қапталының сыртына өсімдік бейнелі ою-өрнек қашалған. Табылған кезде олар құлап, сынып, көміліп жатқан. Солтүстік батысқа қарап тұрған төртінші қаптал құламаған, бетіне ешнәрсе қашалмаған. Бір қапталында тесік бар.&#13;
Балбал тастар кешеннің оңтүстік шығысына қарай 784 метрге тізілген.</general><description>Сандықтастың оңтүстік шығысқа қарап тұрған бедерленген қапталының шетіне түрік бітік қашалған. Қапталдың шетіне тігінен екі жол мәтін, жоғарғы шетіне көлденең бір жол мәтін қашалған. Бұл жолдың көп бөлігі өшіп кеткен.&#13;
Сынып түскен басқа қапталдың бөлігінде де түрік бітік бар. Ол мәтіннің үш таңбасы ғана оқылады.</description><size caption="Ескерткіш өлшемі">1) Түрік бітік жазылған қапталдың өлшемі: ұзындығы 221 см, ені 108 см, қалыңдығы 16 см. Таңбалардың биіктігі 4-6.7 см, ені 2.3-5.1 см аралығында. &#13;
2) Түрік бітік жазылған сынған бөліктің өлшемі: ұзындығы 93 см, ені 76 см, қалыңдығы 11 см, таңбалардың биіктігі 14.1-7.5 см, ені 4.5-6.9 см аралығында. &#13;
</size><investigation caption="Ғылыми зерттеулері">2005 жылдың қыркүйегінде осы кешеннің тоналғаны туралы ақпарат түседі. 2008 жылдың маусымында Моңғолия Ғылым Академиясы проф.Д.Баяр бастаған, құрамында Р.Мөнхтулга, С.Хүрэлсүх бар экспедицияны кешенді іздеуге жібереді. Экспедиция кешенді тауып, 13-16 маусымда қазба жұмыстарын жүргізеді. Аталмыш ғалымдар осы ескерткіштің фотосуреттерін, сызбаларын, транскрипциясын, оқылуын, түсініктемелерін және моңғол, ағылшын тіліне аудармасын алғаш рет жария етті. &#13;
«Мәдени мұра» бағдарламасы аясында Қазақстан Республикасының Мәдениет және ақпарат министрлігінің қолдауымен  Қазақстан Республикасы Президенттік мәдениет орталығы 2008 жылдың 12 желтоқсанында «Қазақстан: өткені, бүгінгісі және болашағы» (Батыс Түрк қағандығы) атты Халықаралық ғылыми-тәжірибелік конференцияда Проф.Д.Баяр кешен туралы ғылыми көпшілік алдында баяндады.</investigation><details caption="Қосымша мәлімет"></details><pdfs caption="Толық мәтінді деректер"><pdf f_author="Баяр Д., Мөнхтулга Р., Хүрэлсүх С" f_title="Олон Нуурын Хөндийн дурсгал = A report on the newly found memorial inscriptions from &amp;quot;Olon Nuur&amp;quot; valley" f_in="" f_name="Bayar0.pdf"/><pdf f_author="Баяр Д., Мөнхтулга Р., Хүрэлсүх С" f_title="Олон Нуурын Хөндийн дурсгал = A report on the newly found memorial inscriptions from &amp;quot;Olon Nuur&amp;quot; valley (photos)" f_in="" f_name="Bayar1.pdf"/><pdf f_author="Баяр Д., Мөнхтулга Р., Хүрэлсүх С" f_title="Олон Нуурын Хөндийн дурсгал = A report on the newly found memorial inscriptions from &amp;quot;Olon Nuur&amp;quot; valley (photos)" f_in="" f_name="Bayar2.pdf"/><pdf f_author="Баяр Д., Мөнхтулга Р., Хүрэлсүх С" f_title="Олон Нуурын Хөндийн дурсгал = A report on the newly found memorial inscriptions from &amp;quot;Olon Nuur&amp;quot; valley (copies)" f_in="" f_name="Bayar3.pdf"/><pdf f_author="Баяр Д., Мөнхтулга Р., Хүрэлсүх С" f_title="Олон Нуурын Хөндийн дурсгал = A report on the newly found memorial inscriptions from &amp;quot;Olon Nuur&amp;quot; valley (copies)" f_in="" f_name="Bayar4.pdf"/></pdfs><refs/></root>
