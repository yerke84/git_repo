<?xml version="1.0" encoding="UTF-8"?>
<root><title>Татпар (Құтлық) қаған ғұрыптық кешені және бiтiктасы</title><time>581-582 жж.</time><hronology caption="Тарихи анықтама">581-582 ж.</hronology><history>көне түрік б.т.: Құтлық ; қыт.дерек: Та-по // Тобо ; соғды т.: Маға Татпар қаған &lt;sup&gt;&lt;a name='source_74' class='myref' href='#label_74'&gt;74&lt;/a&gt;&lt;/sup&gt;  . Татпар қағанның арғы тегі  «ačïna»  (көне моңғолша түріктерді  čïna-w&gt;чоно  - қасқыр деген, ол атауды  қытайлар  мен согдылықтар осылайша  ачына деп атаған) текті Бұмын қаған (ресми атағы «Ел қаған»; 552-599 жылдары билік еткен). Түрік Елін Бұмын қағаннан кейін ұлы Қара («Аю») қаған биледі. Одан кейін Қара қағанның iнiсi Мұқан («Түрік Күлік Ел ») қаған биледі. Татпар (Мақан тегін) Мұқанның інісі. &#13;
	Татпар қаған 571-582 жылдары тақта отырып, билік жүргізген. Бұл дәуiрде Түрiк Елі манжұрия, эфталиттерді бағындырған, византия, сасанид, қытай-табғач мемлекеттерiмен саяси-дипломатиялық қатынас орнатып, олардан алым-салық алып тұрған «жiбек жолындағы» құдыреттi империяға айналды. &#13;
	Қытай деректерінде Татпар қағанның буддизмді қолдағаны туралы мәлімет кездеседі. &#13;
	Бітіктаста «Мұқан қаған», «Нивар қаған», «Маға Татпар қаған», «Маға Ұмна қаған», «Йарұқа», «Ұрқұпар Чұрачұ» деген есімдер аталады.&#13;
</history><names caption="Ескерткіш аталуы">«Бугатын дурсгал» &lt;sup&gt;&lt;a name='source_75' class='myref' href='#label_75'&gt;75&lt;/a&gt;&lt;/sup&gt;   ( моң.т.: Бұғылы ескерткіші), «Бугутская стела», «Бұғыты киелі орны кешені», «Таспар қаған ескерткіш кешені», «Татпар қаған ескерткіш кешені және бітіктасы».</names><place caption="Табылған жері мен cақтаулы жері">Моңғолия, Архаңғай аймағы, Бұғыт /Их тамир/ сұмынынан 10 км батыста. Солтүстік ендік бойынша- 47º 49´; шығыс бойлық бойынша- 101º 16´.</place><store>Қорған, дуал қалдықтары мен балбал тастары және тағы басқалары табылған орнында, ал бітіктас оның тұғыры тасбақа Арханғай аймағы Цэцэрлэг қаласы өлкетану музейінің кіреберіс орталық алаңында орнатылған, бітіктастың үстіңгі бір сынық бөлшегі музей қоймасында сақтаулы тұр. </store><general caption="Ескерткіштің сипаттамасы">Қағандарға арналған «барық»-тардың бір түрінде дуал (40-50 м), ор-арық (ені 4-5 м, тереңдігі-2 м), ағаш бағаналы күмбез-шатыр, бітіктас, тас үйіндісі (7,5х7,5 м), балбалдардан (258-276 дана 300 м-ге дейін созылады) жасалынған. Сегiз ағаш бағаналы күмбез-шатырдың астында бітіктас орнатылған екен &lt;sup&gt;&lt;a name='source_76' class='myref' href='#label_76'&gt;76&lt;/a&gt;&lt;/sup&gt;  . Бітіктастың үстіңгі тұсында жалын күжiрейтiп басын иiп шапқалы тұрған бөрінің бейнесi бедерленіп бәдізделген. Бөрінің бас тұсы ғана сақталынып, тастың үстіңгі тұсының жартысы қырылып кеткен, оның бір сынық бөлшек тұсы сақтаулы. Ескерткiште еш бiр таңба қашалмаған, тек қана балбалда бір айрықша таңба кездеседі. Бітіктас тасбақа тұғырына орнатылған. Балбал тастардың саны 276- ден астам.</general><description>Екі тілдік ескерткіш тас. Сарғыш түстi құмдақ бітіктастың бет жағында (B-2, 19 жол) және оң, сол екi қапталында (B-1, 5 жол, B-3, 5 жол) көне соғды тілінде соғды жазулы, ал қарсы жақ бетiнде (B-4, 20 жол) брахми-ескі санкскрит жазулы (тілі белгісіз) мәтін 0,1-0,3 мм тереңдікте қашалған.</description><size caption="Ескерткіш өлшемі">Бiтiктастың биiктiгi - 198 см, енi- 70 м, қалыңдығы-20 см. Тасбақа тұғырының өлшемі: 92,5 х 58,5х 63 см. </size><investigation caption="Ғылыми зерттеулері">	Ескерткішті 1956 ж. моңғол археологi Ц.Доржсүрэн тапқан. Ол ескерткіш кешенді тапқаны жайлы былай дейді: «Тас үйіндісінің шеңбері -8 м. Оның алдыңғы тұсында бітіктастың жартысы жерден қылтиып көрініп тұрды. Бітіктастың осы көрініп тұрған бөлігінің тең жартысы қырылып кеткен екен. Ал қалған бөлігінде аузын ашып иіліп тұрған барыс бейнесін бедерлеген. Бітіктастың оң қапталында, алдыңғы және сол қапталдарында ұйғыр жазуы бар. Ал арқа қапталында бұрын-соңды кездеспеген жазуы болды. Алғаш рет табылып отырған мұндай жазу бізді қызықтырады. Бұл Қыдан мемлекетінің кіші жазу ескерткіші болуы ықтимал. Дегенмен оның мән-жайы оны оқып, зерттеген соң белгілі болатын шығар». Ц.Доржсүрэн ескерткіш кешенді кезінде тонап кеткендіктен, онда зат бұйымдар болмай, бітіктастың астыңғы жағын қазғанда көркем жасалынған тасбақа табылғанын, ол тұғыр тасбақаның жонындағы ұңғысы бітіктастың сабымен сай келгенін және де тасбақаның басы 240 дана балбалдардың бағыты бойынша бағытталғанын айтады. Қазба жұмыстары барысында әу баста осы жерде сегіз ағаш бағаналы төбесі қыш кірпіштен жасалынған күмбез-шатыр орнатылғаны анықталды &lt;sup&gt;&lt;a name='source_77' class='myref' href='#label_77'&gt;77&lt;/a&gt;&lt;/sup&gt;  . &#13;
	1960 ж. әйгілі моңғол археологы Н.Сэр-Оджав «Археологические памятники Монголии» ғылыми мақаласында осы бітіктасты «ұйғыр жазулы мәтін» деген пікір айтады &lt;sup&gt;&lt;a name='source_78' class='myref' href='#label_78'&gt;78&lt;/a&gt;&lt;/sup&gt;  . 1968 ж. академик Б.Ринчен осы бітіктастың мәтінін көне моңғол жазуы деген болжаммен «Corpus Scriptorum Mongolorum» атласына енгiзедi &lt;sup&gt;&lt;a name='source_79' class='myref' href='#label_79'&gt;79&lt;/a&gt;&lt;/sup&gt;  . &#13;
	1969 ж. В.А.Лившиц, С.Г.Кляшторный көне соғды тiлiнде жазылғанын анықтады &lt;sup&gt;&lt;a name='source_80' class='myref' href='#label_80'&gt;80&lt;/a&gt;&lt;/sup&gt; . &#13;
	1982-1985 ж. Моңғолия-Кеңестік экспедиция мүшелері В.Е.Войтов, С.Г.Кляшторный, Г.Мэнэс, Т.Санжмятав, С.Қаржаубай және т.б.ғалымдар зерттеу жүргізді &lt;sup&gt;&lt;a name='source_81' class='myref' href='#label_81'&gt;81&lt;/a&gt;&lt;/sup&gt;  . &#13;
	1996-1998 жылдары «Моңғолиядағы тарихи жазбалар мен ескерткіштер» атты Моңғолия-Жапония бірлескен экспедициясы зерттеді &lt;sup&gt;&lt;a name='source_82' class='myref' href='#label_82'&gt;82&lt;/a&gt;&lt;/sup&gt;  . Экспедиция құрамында көне соғды тілінің маманы, жапон ғалымы Ютака Йошида бітіктастың мәтінін егжей-тегжейлі зерттеп, эстампаждық толық нұсқаcы негізінде жаңадан аударды. Жапон ғалымы Ютака Йошиданың бұл аудармасы С.Г.Кляшторный мен В.А.Лившицтердің аудармасынан тарихи-деректанулық тұрғысынан мүлдем бөлек, жаңа тың зерттеу болып табылады.&#13;
	1999 ж. «Моңғолиядағы тарихи мәдени ескерткіштері» ғылыми анықтамалықта фотосуреті мен қысқаша мағлұмат берілген &lt;sup&gt;&lt;a name='source_83' class='myref' href='#label_83'&gt;83&lt;/a&gt;&lt;/sup&gt;  . &#13;
	2001 ж. «Моңғолиядағы Түрк ескерткіштері жобасының» альбомында Бұғыт бітіктасының фотосуреттері ғана жарық көрді &lt;sup&gt;&lt;a name='source_84' class='myref' href='#label_84'&gt;84&lt;/a&gt;&lt;/sup&gt;  . &#13;
	Қазақстандық ғалымдар тарапынан 2001, 2002 және 2004 жылдары Бұғыт бітіктасының архитектуралық, археографикалық, тарихи-деректанулық зерттеулері жүргізілді &lt;sup&gt;&lt;a name='source_85' class='myref' href='#label_85'&gt;85&lt;/a&gt;&lt;/sup&gt;  .&#13;
</investigation><details caption="Қосымша мәлімет">Н.Базылхан "Көне түрік бітіктастары мен ескерткіштері (Орхон, Ениесей, Талас)" //"Қазақстан тарихы түркі тілді деректемелерде" атты сериясы бойынша. II том. - Алматы: Дайк-пресс, 2005. - 45-50 б.</details><pdfs caption="Толық мәтінді деректер"><pdf f_author="Баттулга Ц" f_title="Монголын руни бичгийн бага дурсгалууд. Улаанбаатар. - 2005 (1)" f_in="" f_name="mongol1.pdf"/><pdf f_author="Баттулга Ц" f_title="Монголын руни бичгийн бага дурсгалууд. Улаанбаатар. - 2005 (2)" f_in="" f_name="mongol2.pdf"/><pdf f_author="Баттулга Ц" f_title="Монголын руни бичгийн бага дурсгалууд. Улаанбаатар. - 2005 (3)" f_in="" f_name="mongol3.pdf"/></pdfs><refs><ref nm="74">Yutaka Yoshida. Sogdian Part Of Bugut Inscription // Provisional report of researches on historical sites and inscriptions in Mongolia from 1996 to 1998 . Edited by Takao Moriyasu and Ayudai Ochir. The Society of Central Eurasian Studies, Toyonaka, Osaka University, 1999. pp. 122-124.</ref><ref nm="75">Моңғол археологі Ц.Доржсүрэн алғаш тапқан кезде «Бугатын дурсгал (Бұғыт (Бұғылы) ескерткіші)» деп атаған еді. // Ц.Доржсүрэн 1956-1957 онуудад Архангай аймагт археологийн шинжилгээ хийсэн тухай. УБ., 1958.</ref><ref nm="76">Takao Moriyasu, Toshio Hayashi. Site of Bugut // Provisional report of researches on historical sites and inscriptions in Mongolia from 1996 to 1998 . Edited by Takao Moriyasu and Ayudai Ochir. The Society of Central Eurasian Studies, Toyonaka, Osaka University, 1999. pp. 121. ; Войтов В.Е.Древнетюркский пантеон и модель мироздания в культово-поминальных памятниках Монголии VI-VIII в. М., 1996. С.102.</ref><ref nm="77">Ц.Доржсүрэн «1956-1957 онуудад Архангай аймагт археологийн шинжилгээ хийсэн тухай». УБ., 1958. тал 22. // Ц.Доржсүрэн «Археологийн судалгаа. Эрдэм шинжилгээний бүтээлийн эмхэтгэл». Улаанбаатар, 2003, 121 х.</ref><ref nm="78">Сэр-Оджав Н. Археологические памятники Монголии. Современная Монголия. 1960, №7, с.25-28. // Н.Сэр-Оджав Эрдэм шинжилгээний өгүүлэл, илтгэлийн эмхэтгэл. Улаанбаатар хот, 2003, 343 х.</ref><ref nm="79">Ринчэн Б. Монгол нутаг дахь хадны бичээс гэрэлт хөшөөний зѕйл. Corpus Scriptorum Mongolorum. Les pessings pictographiques et les insscriptions sur les pochers et sur les en Mongolie. Tomus.XYI, Fasc.I, Улаанбаатр, 1968. 75-76 –р тал.</ref><ref nm="80">Лившиц В.А., Кляшторный С.Г.Новая согдийская надпись из Монголии, предварительное сообщение //Письменные памятники и проблемы истории культуры народов Востока V. Годичная научная сессия. ЛО ИВ АН.Л., 1969. 51-54 С.; Лившиц В.А.Согдийская надпись из Бугута. ОУМЭ-ийн II их хурал. 1970.1 боть. Улаанбаатар. 1973 .243-250 х.; С.Г.Кляшторный, В.А.Лившиц Согдийская надпись из Бугута. //Страны и народы Востока. М., 1971.С.121-146.; Sergey G. Klyashtorniy-Vladimir A.Livshits The sogdian Inscription of Bugut Revised // Acta Orientalia Academiae Hungaricae XXVI /1.1972. s. 69-102.</ref><ref nm="81">Мэнэс Г. 1982 оны археологийн шинжилгээний тайлан ТХГБС.; Кляшторный С.Г. Советско-Монгольская экспедиция. // Археологическое открытие 1982 года. М., 1984. с. 511-512. ; Т.Санжмятав Архангай аймгийн нутаг дахь эртний түүх соелын дурсгал. Улаанбаатар, 1993, 48, Таблиц-120, 126. ; С.Қаржаубай Орхон мұралары. Астана, 2003, 93-108 б.</ref><ref nm="82">Provisional report of researches on historical sites and inscriptions in Mongolia from 1996 to 1998 . Edited by Takao Moriyasu and Ayudai Ochir. The Society of Central Eurasian Studies, Toyonaka, Osaka University, 1999. pp. 121-125. «Бұғыт ескерткіш кешен»-ді зерттеу экспедиция құрамында Жапониялық Т.Мориясу, Т.Хаяши, Ю.Йошида, А.Катаяма, Т.Осава, моңғолиялық А.Очир, Д.Баяр, Л.Болд, Ц.Баттулга т.б. ғалымдар қатысқан.</ref><ref nm="83">Монгол нутаг дахь түүх соелын дурсгал. Сэдэвчилсэн лавлах .Улаанбаатар, 1999, 206-207 х.</ref><ref nm="84">Mogolistandaki Turk anitlari projesi albumu . TIKA, Ankara, 2001, sayfa 153-164.</ref><ref nm="85">Татпар қаған бітіктасында 2001 жылы С.Е.Әжіғали басқарған экспедициясы, 2002 жылы С.Қаржаубай басқарған экспедициясы, 2004 жылы Н.Базылхан басқарған экспедициясы зерттеу жүргізді. // С.Ажигали Экспедиция в Монголию // Қазақстанның ғылымы мен жоғарғы мектебі №5 (51). 01.03.2003. 6 б.; Қ. Сартқожа Орхон мұралары. Астана, 2003, 34 б.; «Мәдени мұра» мемлекеттік бағдарламасы бойынша 2004 жылы Моңғолияда жүргізілген археографикалық экспедициясының ғылыми есебі. Алматы, 2004 ж.</ref></refs></root>
